---
title: Termini e Condizioni
copyright:
    noCopy: true
    noSelect: true
---



## 1. Ambito di validità, contenuto del contratto, cessione del contratto

**1.1** La HRS Consulting Group srl eroga la totalità delle forniture e dei servizi di hosting, server, dominio, tool per la creazione di siti web ed e-mail esclusivamente sulla base dei presenti Termini e Condizioni.

**1.2** Non riconosciamo eventuali Termini e Condizioni del Cliente che si discostano integralmente o parzialmente dai presenti Termini e Condizioni, salvo nostra espressa accettazione scritta. I presenti Termini e Condizioni hanno validità esclusiva anche qualora, essendo a conoscenza di Termini e Condizioni difformi del Cliente, forniamo i nostri servizi senza riserve.

**1.3** I differenti domini di primo livello ("TLD") vengono amministrati da numerose entità differenti, per la maggior parte nazionali. Ciascuna di queste entitàper l'aggiudicazione dei domini definisce condizioni diverse per la registrazione e l'amministrazione dei domini di primo livello, dei domini di secondo livello corrispondenti e della procedura da seguire in caso di controversie relative ai domini. Laddove i domini di primo livello costituiscano l'oggetto del contratto, si applicano a titolo integrativo le relative [Condizioni di aggiudicazione](https://www.hrslab.it/terms-gtc/fileadmin/pdf/terms-gtc/IT/Dominio/2018/2018_10_16_IT_Procedure_di_assegnazione.pdf). Laddove l'oggetto del contratto sia rappresentato da domini .it, si applicano inoltre obbligatoria mente tutte le condizioni di Registro.it che sono consultabili sul sito [https://www.nic.it/it/doc/2015/assegnazione-e-gestione-dei-nomi-dominio-nel-cctldit-regolamento-versione-71-formato-pdf](https://www.nic.it/it/doc/2015/assegnazione-e-gestione-dei-nomi-dominio-nel-cctldit-regolamento-versione-71-formato-pdf).

**1.4**
HRS CONSULTING GROUP SRL può cedere i diritti e gli obblighi derivanti alla stessa dal presente contratto a uno o più terzi (cessione del contratto). In caso di cessione del contratto, il Cliente ha il diritto di recedere dal contratto senza alcun obbligo di preavviso.

**1.5**
Per "agente incaricato" si intende un individuo o un ente autorizzato esplicitamente dal precedente titolare di registrazione o dal nuovo titolare per approvare una modifica relativa al titolare per conto di quest'ultimo.

**1.6**
Per "modifica rilevante" si intende una correzione di tipo non tipografico. Di seguito sono riportati esempi di modifiche rilevanti:

a) una modifica al nome o all'organizzazione del titolare del nome di dominio che non sia una semplice correzione tipografica;

b) qualsiasi modifica al nome o all'organizzazione del titolare del nome di dominio che comporta un cambio di indirizzo o del numero di telefono; e

c) qualsiasi modifica all'indirizzo e-mail del titolare del nome di dominio.

## 2. Obblighi contrattuali

**2.1**
HRS CONSULTING GROUP SRL garantisce una disponibilità del suo server pari al 99% nella media annuale. Dal valore percentuale sono detratti i tempi nei quali il server non risulta raggiungibile per problemi tecnici o di altra natura che non rientrano nella sfera di influenza di HRS CONSULTING GROUP SRL (forza maggiore, fatto di terzi, ecc.). HRS CONSULTING GROUP SRL può limitare l'accesso ai servizi, qualora ciò risulti necessario ai fini della sicurezza del funzionamento della rete, del mantenimento dell'integrità della stessa e, in particolar modo, per evitare gravi guasti della rete, del software o dei dati salvati.

**2.2**
Non sussiste alcun diritto del Cliente a che per l'intera durata del contratto il server utilizzi lo stesso indirizzo IP.

**2.3**
L'utente riconosce e accetta il diritto di HRS CONSULTING GROUP SRL di agire come agente incaricato (secondo la definizione del termine contenuta nei termini e condizioni generali HRS CONSULTING GROUP SRL) in relazione a qualsiasi modifica rilevante (secondo la definizione del termine contenuta nei termini e condizioni generali HRS CONSULTING GROUP SRL) o aggiornamento relativo al titolare del nome per qualsiasi ragione, senza responsabilità nei confronti del titolare del nome di dominio. La politica di trasferimento ICANN integrale è disponibile qui.

**2.4**
Per ogni dominio internet del Cliente può essere impiegata una sola tariffa HRS CONSULTING GROUP SRL.

**2.5**
Utilizzando il servizio di privacy, l'utente accetta di rinunciare al blocco di trasferimento di 60 giorni normalmente applicato in seguito a qualsiasi modifica rilevante (secondo la definizione del termine contenuta nei termini e condizioni generali HRS CONSULTING GROUP SRL).

**2.6**
Tutti i pacchetti di web hosting sono soggetti ad un limite massimo di 262.144 file singoli per l'hosting Linux e 500.000 file per l'hosting Windows.
Per un pacchetto di web hosting da 50 Gigabyte, il cliente può avere inizialmente 20 Gigabyte di spazio web a disposizione. Se viene utilizzato almeno il 75% dello spazio web disponibile, esso verrà incrementato automaticamente e gratuitamente in moduli di 10 gigabyte fino a quando l'utilizzo è di nuovo al di sotto del 75%.
Per un pacchetto di web hosting con 100 gigabyte di spazio web, il cliente può disporre inizialmente di 50 gigabyte di spazio web. Se viene utilizzato almeno il 75% dello spazio web disponibile, questo verrà incrementato automaticamente e gratuitamente in moduli di 20 gigabyte fino a quando l'utilizzo è di nuovo al di sotto del 75%.
Nel caso di un pacchetto di web hosting con 250 o 500 gigabyte di spazio web, il cliente può inizialmente disporre di 100 gigabyte di spazio web. Se viene utilizzato almeno il 75% dello spazio web disponibile, esso verrà incrementato automaticamente e gratuitamente a moduli di 50 gigabyte fino a quando l'utilizzo sarà di nuovo inferiore al 75%. L'uso è controllato quotidianamente. L' incremento avviene al massimo una volta al giorno.
HRS CONSULTING GROUP SRL si riserva il diritto di trasferire i dati del cliente a server di capacità superiori. Nel caso specificato, il cliente accetta la possibilità di interruzioni occasionali e temporanee del servizio per motivazioni tecniche.

**2.7**
Il Cliente opta al momento dell'ordine per una tariffa concreta. Non è possibile combinare diverse offerte promozionali. I pacchetti con spazio e-mail illimitato sono inizialmente configurati con un limite di 50 GB di spazio e-mail disponibile per ogni mailbox. In caso di approssimazione al limite iniziale, HRS CONSULTING GROUP SRL aumenterà progressivamente di 5 GB lo spazio e-mail disponibile. Questo incremento non comporta costi addizionali e sarà effettuato, al massimo, 1 volta al giorno. Per aumentare lo spazio e-mail è necessario contattare l'Assistenza Clienti HRS CONSULTING GROUP SRL.

**2.8**
Per utilizzare un software offerto da HRS CONSULTING GROUP SRL in relazione ad un prodotto senza ulteriore corrispettivo, il Cliente deve procedere alla sua attivazione tramite la chiave di licenza fornita da HRS CONSULTING GROUP SRL. Tale chiave di licenza ha una validità di 6 mesi, superati i quali non sarà più possibile eseguire l'attivazione.

**2.9**
Nel caso in cui HRS CONSULTING GROUP SRL non adempia agli obblighi contrattuali nei tempi dovuti, il Cliente potrà dichiarare risolto il contratto, solo dopo il decorso di un ulteriore termine, di durata ragionevole e comunque non inferiore a due settimane. Tale ulteriore termine dovrà essere concesso per iscritto.

**2.10**
Per ragioni di evoluzione tecnica, sicurezza, disponibilità tecnica, incluso il supporto dell'offerente ovvero del produttore così come per ragioni legate all'esercizio stabile ed all'integrità dei sistemi HRS CONSULTING GROUP SRL ovvero per adempiere agli impegni degli stessi di mettere a disposizione soluzioni tecniche attuali, HRS CONSULTING GROUP SRL si riserva il diritto di disattivare o modificare singole funzionalità, applicazioni, script, app, link e programmi, qualora lo scopo del contratto non venga con ciò sostanzialmente modificato e le modifiche non appaiano irragionevoli per il Cliente. HRS CONSULTING GROUP SRL si impegna, nella misura in cui rientri nella propria sfera di inf luenza, ad offrire al Cliente alternative tecniche, ad esempio upgrades o versioni aggiornate.

## 3. Registrazione del dominio, esonero da responsabilità, controversie sul dominio, riacquisto del dominio

**3.1**

Nel reperire e/o gestire i domini, HRS CONSULTING GROUP SRL agisce esclusivamente da mediatore tra il Cliente e la relativa entità che si occupa dell'attribuzione del dominio. HRS CONSULTING GROUP SRL non esercita alcuna influenza sull'attribuzione del dominio e non garantisce che i domini richiesti dal Cliente vengano attribuiti o, se attribuiti, non siano esenti da diritti di terzi o non vengano meno nel tempo.

**3.2**

Il Cliente assicura che il dominio richiesto non viola eventuali diritti di terzi.

**3.3**

Il cliente concorda e accetta che, per ragioni di sicurezza e/o in conformità con ICANN e altre politiche di assegnazione, HRS CONSULTING GROUP SRL deve impostare blocchi di dominio in determinate circostanze, comprese (ma non limitatamente a) registrazioni di nomi di dominio, trasferimenti di nomi di dominio e qualsiasi modifica rilevante dei dati del titolare del nome di dominio. Il cliente potrà comunque rimuovere il blocco di trasferimento in modo da consentire il trasferimento di un nome di dominio eventualmente richiesto da terzi.

**3.4**

L'utente riconosce e accetta che in caso si renda necessaria per qualsiasi ragione una modifica rilevante relativa a un titolare di nome di dominio, qualsiasi responsabilità o obbligo derivante da tale modifica viene assunto esclusivamente dal cliente e dal titolare dell'account in qualità di agente incaricato. La politica di trasferimento ICANN integrale è disponibile qui.

**3.5**

Il Cliente si dichiara d'accordo ed accetta il fatto che HRS CONSULTING GROUP SRL, per motivi di sicurezza connessi al trasferimento di un dominio, applica un transfer-lock. Tramite l'eliminazione del transfer-lock il Cliente ha tuttavia la possibilità di acconsentire ad un trasferimento del dominio richiesto da terzi.

**3.6**

Il Cliente è tenuto ad informare tempestivamente HRS CONSULTING GROUP SRL di un'eventuale perdita del proprio dominio. Nel caso in cui il Cliente desideri riacquistare il proprio dominio da un terzo, è tenuto ad informare tempestivamente HRS CONSULTING GROUP SRL dell'avvio delle trattative con il terzo, a rispondere ad eventuali richieste di HRS CONSULTING GROUP SRL in relazione allo stato delle trattative con il terzo nonché a concedere a HRS CONSULTING GROUP SRL il diritto di prelazione nel riacquisto per il Cliente, se e nella misura in cui ciò non danneggi in modo iniquo gli interessi del Cliente.

**3.7**

Fintanto che il Cliente stesso non mette a disposizione su un dominio alcun contenuto, HRS CONSULTING GROUP SRL è autorizzata a inserire contenuti quali pubblicità per HRS CONSULTING GROUP SRL o per terzi.

**3.8**

L'utente avrà il diritto di annullare la prenotazione per singoli domini nell'eventualità che il prezzo di registrazione del nome di dominio iniziale sia superiore al prezzo originariamente indicato da HRS CONSULTING GROUP SRL. Si precisa che questo diritto è relativo soltanto ai nuovi domini di primo livello generici (nuovi gTLD) ed è valido solo nell'ipotesi sopra indicata. L'utente accetta e riconosce che alcuni domini di primo livello generici avranno un prezzo di registrazione per il rinnovo non uniforme. Ad esempio la tariffa per un rinnovo della registrazione del nome dominio potrebbe differire dalla tariffa di rinnovo di un altro nome di dominio nello stesso o in altri domini di primo livello generici.

**3.9**

HRS CONSULTING GROUP SRL non può garantire che il nome di dominio o il dominio di primo livello verrà registrato dall'ente di assegnazione. HRS CONSULTING GROUP SRL non può garantire che il dominio di primo livello diventerà disponibile al pubblico o sarà disponibile da HRS CONSULTING GROUP SRL. Il dominio di primo livello potrebbe avere Termini e condizioni e/o altre restrizioni particolari non noti relativamente alla registrazione. HRS CONSULTING GROUP SRL non può garantire che l'utente sarà in grado di essere conforme a questi Termini e condizioni e, perciò, potrebbe non essere in grado di effettuare la registrazione del nome di dominio per conto dell'utente a causa di tali Termini e condizioni e/o altre restrizioni. In caso dovesse presentarsi questa situazione, l'utente ha il diritto di annullare la pre-registrazione vincolante senza incorrere in alcun costo. In caso il nome di dominio non fosse registrato presso l'ente di assegnazione e il dominio di primo livello non diventasse disponibile, l'utente non dovrà sostenere alcun costo.

### 4. Licenze, diritto d'autore

**4.1**

Il Cliente riceve da HRS CONSULTING GROUP SRL per la durata del contratto un diritto di utilizzo dei programmi non in esclusiva (licenza). Qualora il Cliente venga autorizzato da HRS CONSULTING GROUP SRL all'utilizzo di licenze multiple del programma, si applicheranno le seguenti condizioni d'uso per ciascuna licenza. Il termine "Programma" comprende il programma originale, tutte le riproduzioni (copie) e le parti del programma stesso, anche nel caso in cui esse siano connesse ad altri programmi. Un programma è composto da istruzioni leggibili con una macchina, contenuti audiovisivi e i relativi materiali di licenza. Si applicano inoltre le Condizioni di licenza del produttore del relativo programma.

**4.2**

Il Cliente si impegna a garantire che ogni soggetto che utilizza il programma rispetti la presente licenza d'uso. Il Cliente ha la facoltà di utilizzare il programma contemporaneamente su un solo PC. Si ha "uso" del programma allorché esso si trova salvato nella memoria centrale oppure su un dispositivo di memoria di un computer. Non si considera in uso un programma installato su un server di rete unicamente a scopo di distribuzione dei programmi.

**4.3**

I canoni per l'uso della licenza applicati da HRS CONSULTING GROUP SRL si orientano in base alla frequenza di utilizzo (ad esempio il numero di utenti), alle risorse (ad esempio la dimensione del processore) o ad una combinazione di entrambi i fattori. Se l'accesso a un programma viene regolato da un programma di gestione licenze, è consentito produrre copie e salvarle su tutte le unità di lavoro controllate da tale programma di gestione licenze, tuttavia l'utilizzo non deve superare il totale degli utenti e delle risorse consentite. Alcuni programmi creati per l'utilizzo domestico o in viaggio possono essere salvati sia su un computer primario che su un altro computer, ma il programma non deve essere utilizzato attivamente su entrambi i computer contemporaneamente.

**4.4**

Il Cliente può eseguire il backup dei dati secondo le procedure tecniche e realizzare le copie necessarie di backup dei programmi. Laddove il manuale sia disponibile su supporto dati, esso può essere stampato in versione cartacea. Il Cliente non può modificare o cancellare le annotazioni relative ai diritti di autore di HRS CONSULTING GROUP SRL. Il Cliente non è autorizzato ad utilizzare il programma in modo difforme da come descritto nel presente documento, a copiarlo, a elaborarlo, a trasferirlo, a convertirlo in un'altra forma di espressione (reverse-assemble-reverse-compile) o a tradurlo diversamente, a meno che tale conversione non sia necessariamente prevista da esplicite disposizioni di legge. Non è autorizzato, altresì, a locare il programma, a concederlo in

leasing o a concedere sottolicenze.

**4.5**

Laddove sia stato concesso da HRS CONSULTING GROUP SRL al Cliente un diritto di uso dei programmi o del materiale pubblicitario a tempo determinato o il diritto di uso termini a seguito di recesso, il Cliente è tenuto a restituire a HRS CONSULTING GROUP SRL tutti i supporti dati con i programmi, eventuali copie nonché tutta la documentazione scritta e i supporti pubblicitari. Il Cliente è tenuto a rimuovere tutti i programmi salvati dai suoi sistemi informatici, a meno che non sia vincolato per legge a conservarli per un periodo di tempo superiore. Le restanti obbligazioni contrattuali accessorie del Cliente nei confronti di HRS CONSULTING GROUP SRL perdurano anche in caso di un eventuale recesso o di una eventuale cessazione del contratto.

**4.6**

Se la tariffa scelta dal Cliente comprende l'utilizzo di elementi grafici, immagini, testi, animazioni, modelli grafici, il Cliente acquisisce il diritto di utilizzare tali contenuti online per la durata del suo contratto e in relazione alla presenza web creata con il presente contratto. Non è consentito un utilizzo più ampio. In particolar modo non è permesso copiare e utilizzare diversamente i contenuti messi a disposizione. Le disposizioni summenzionate sono valide, fatte salve speciali condizioni di licenza dei contenuti messi a disposizione.

**4.7**
Per ogni caso di contravvenzione imputabile al Cliente degli obblighi regolati ai punti da 4.1 a 4.6, il medesimo è tenuto a corrispondere a HRS CONSULTING GROUP SRL una penale pari a 2.500,00 EUR.

**4.8**
L'utilizzo di tutti i Contenuti Shutterstock è soggetto ai termini del presente Contratto e l'utente non può utilizzare i Contenuti Shutterstock: (i) insieme a contenuti diffamatori, pornografici o illegali e/o immorali; (ii) da soli o in combinazione con i contenuti o i dati dell'utente in modo tale da violare il marchio, il copyright o altri diritti di proprietà intellettuale di terzi, o qualsiasi diritto di tutela contro l’abuso dell’immagine o della privacy, ; (iii) in modo tale da rappresentare qualsiasi persona che appare nei Contenuti di Shutterstock per pubblicizzare club di intrattenimento per adulti, servizi di escort o simili, o che sia coinvolta in attività illegali, criminali o immorali; (iv) in modo tale da  sfruttare i minori o raffigurare crudeltà o violenza contro gli animali o; (v) come marchio di fabbrica, marchio di servizio, logo o altra indicazione di origine, o come parte di essi, o per approvare  o in altro modo dare il consenso  a qualsiasi prodotto e/o servizio; (VI) in modo da  promuovere azioni fraudolente o dando luogo a pubblicità ingannevole; (VII) in modo tale che  violi leggi, statuti e regolamenti o altre disposizioni normative. L'utente non può utilizzare i Contenuti concessi in licenza separatamente e per altre finalità dalla creazione di siti web, hosting,  marketing online o i servizi correlati forniti tramite i sistemi o la rete HRS CONSULTING GROUP SRL o l'utilizzo dei servizi HRS CONSULTING GROUP SRL.

## 5. Proposta, conclusione, cessazione del contratto

**5.1**

HRS CONSULTING GROUP SRL è autorizzata ad accettare la proposta di stipula del contratto del Cliente entro un termine di 14 giorni a decorrere dall'ordine telefonico o dall'invio dell'ordine da parte del Cliente.

**5.2**

Il contratto si considera concluso con la controfirma della richiesta del Cliente da parte di HRS CONSULTING GROUP SRL o con il primo atto di esecuzione.

**5.3**

Se non diversamente concordato, il contratto viene stipulato con una durata di 12 mesi.

Se il contratto è stato concluso a tempo determinato o è stata concordata con il Cliente una durata minima dello stesso, esso è prorogato rispettivamente per il periodo concordato o per la durata minima, per un periodo tuttavia non superiore ad un anno, se non viene comunicata la disdetta con un preavviso di quattro settimane rispetto alla scadenza di volta in volta del tempo determinato o della durata minima del contratto.

Trascorso un periodo minimo di un mese, HRS CONSULTING GROUP SRL è autorizzata a recedere con un preavviso di tre mesi dai contratti con durata o periodo minimo di durata da due fino ai dodici mesi. Ciò anche se il contratto è stato prorogato per un periodo determinato.

HRS CONSULTING GROUP SRL è autorizzata a recedere con un preavviso di 6 mesi dalla fine del mese dai contratti con durata o un periodo minimo di durata tra i dodici e i ventiquattro mesi.

Un rapporto contrattuale a tempo indeterminato può essere sciolto da entrambe le parti senza indicazione dei motivi con un preavviso di 30 giorni.

**5.4**

HRS CONSULTING GROUP SRL è autorizzata a sbloccare il dominio del Cliente dopo la cessazione del contratto. Al più tardi con tale sblocco si estinguono tutti i diritti derivanti dalla registrazione in capo al Cliente.

**5.5**

In caso di pretese di terzi nei confronti di HRS CONSULTING GROUP SRL per reale o presunta violazione di norme di legge conformemente al punto 9.2, HRS CONSULTING GROUP SRL è autorizzata a segnalare tempestivamente il dominio del Cliente all'ente di registrazione, bloccando la rispettiva presenza in rete del Cliente.

**5.6**

È comunque fatta salva la facoltà di entrambe le parti di risolvere il contratto senza preavviso per giusta causa. La giusta causa per HRS CONSULTING GROUP SRL ricorre in modo particolare quando il Cliente:

è in ritardo nel pagamento di un importo pari almeno ad un canone mensile

ha colpevolmente violato gli obblighi di cui agli articoli 4., 9.1, 9.2, 10.1, 10.5 o 10.8,

nonostante sollecito, non provvede a modificare entro un termine ragionevole le pagine internet.

**5.7**

Il recesso necessita della forma scritta, a pena di inefficacia, per tale intendendosi anche la trasmissione via fax.

**5.8**

Oggetto del presente contratto sono tutti i domini richiesti dal Cliente, nella misura in cui gli siano stati concessi. Tutte le registrazioni di domini avvenute con successo sono automaticamente mantenute da HRS CONSULTING GROUP SRL, salvo che l'intero contratto o singoli domini di una tariffa non siano efficacemente risolti da parte del Cliente o per effetto di decisioni vincolanti rese in controversie sui domini. Nei casi summenzionati non sussiste alcun diritto per il Cliente di richiedere una sostituzione del dominio a titolo gratuito. Né per singoli domini di una tariffa, né per domini supplementari prenotati singolarmente è previsto un rimborso in caso di cancellazione anticipata, a meno che la cancellazione non sia stata causata da HRS CONSULTING GROUP SRL. Ciò vale anche per altre prestazioni singole separabili di una tariffa o per opzioni prenotate in aggiunta.

**5.9**

Nel caso in cui HRS CONSULTING GROUP SRL non riesca a mantenere, secondo le disposizioni del relativo ente aggiudicatore di determinati domini di primo livello la registrazione di un dominio di secondo livello del Cliente, HRS CONSULTING GROUP SRL è eccezionalmente autorizzata a recedere dal contratto con il Cliente relativo a tali prestazioni con un preavviso di 14 giorni dalla fine del mese.

## 6. Prezzi e pagamento

**6.1**

I prezzi netti sono fissi, la determinazione del prezzo lordo finale dovuto dipendendo solamente dall'IVA italiana come dovuta per legge.

**6.2**

Salvo che si tratti dell'obbligazione principale, vale a dire l'obbligo di pagare il corrispettivo base indipendente dall'utilizzo, HRS CONSULTING GROUP SRL fissa i corrispettivi in base al listino prezzi aggiornato in vigore secondo criteri di equità.

**6.3**

Inoltre, HRS CONSULTING GROUP SRL è legittimata ad aumentare i corrispettivi al massimo una volta per trimestre. L'aumento dei prezzi richiede il consenso del Cliente. Il consenso si intende prestato se il Cliente non si oppone all'aumento dei prezzi entro 4 settimane dal giorno in cui ha ricevuto comunicazione della modifica. Con tale comunicazione, HRS CONSULTING GROUP SRL si impegna altresì ad informare il Cliente sulle conseguenze della mancata opposizione.

Se il Cliente non acconsente all'aumento del prezzo così come comunicato, HRS CONSULTING GROUP SRL ha il diritto di recedere dal contratto rispettando un preavviso di un mese.

**6.4**

In caso di mancato pagamento da parte del Cliente, HRS CONSULTING GROUP SRL si riserva di metterlo in mora anche tramite diffida da inviarsi tramite posta elettronica.

In caso di mora HRS CONSULTING GROUP SRL applica interessi di mora nella misura del 10% annuo oltre ad una commissione per ogni sollecito di pagamento inviato in base al listino prezzi di volta in volta aggiornato, salvo che il Cliente dimostri che non è derivato a HRS CONSULTING GROUP SRL alcun danno o un danno significativamente inferiore. Con il secondo sollecito di pagamento HRS CONSULTING GROUP SRL è legittimata a richiedere i costi di spedizione, in base al listino prezzi di volta in volta aggiornato, salvo che il Cliente dimostri che non è derivato a HRS CONSULTING GROUP SRL alcun danno o un danno significativamente inferiore. Il tasso legale di mora è in ogni caso l'interesse minimo. HRS CONSULTING GROUP SRL si riserva il diritto di far valere ulteriori pretese in caso di ritardo nei pagamenti. In particolare, HRS CONSULTING GROUP SRL non è tenuta ad anticipare ulteriori prestazioni, nel caso in cui il Cliente si trovi in mora nel pagamento di un importo di ammontare pari ad un canone mensile base da almeno quattro settimane.

Ove il ritardo provochi l'intervento di recuperatori da 1&1 HRS CONSULTING GROUP SRL SEaricati di ottenere il pagamento da parte del Cliente, HRS CONSULTING GROUP SRL può chiedere a quest'ultimo, le spese sostenute per l'intervento nella misura del 10% sulla somma dovuta e comunque sino ad un importo massimo di Euro 150,00 per singolo intervento.

Eventuali importi non pagati potranno essere utilizzati ai fini del recupero del credito dalla società FIRE S.p.A., Via Bonsignore 1, 98124 Messina.

**6.5**

In caso di cambiamento dell'IVA applicabile, i prezzi lordi di beni e servizi forniti ai sensi del presente contratto saranno automaticamente adeguati alla nuova IVA (rimanendo invariati i prezzi netti in ossequio al disposto del precedente articolo 6.1) a partire dal momento in cui la modifica ha effetto, con obbligo di HRS CONSULTING GROUP SRL di dare la tempestiva e dovuta informatzione al cliente. Nel caso in cui l'IVA applicabile diminuisca, HRS CONSULTING GROUP SRL è obbligata a tale adeguamento.

In tal caso il Cliente è obbligato ad applicare la così detta procedura del reverse-charge. In nessun caso il Cliente, pur in possesso di partita IVA regolare, potrà chiedere a HRS CONSULTING GROUP SRL l'esenzione IVA con effetto retroattivo ovverosia la riemissione di fatture esenti dall'Imposta sul Valore aggiunto tedesca.

**6.6**

Il periodo di fatturazione dipende dalla tariffa prescelta (secondo la descrizione aggiornata delle prestazioni) e può essere al massimo di dodici mesi. Prevalgono eventuali accordi particolari con il Cliente. Il pagamento dei corrispettivi può avvenire eslcusivamente tramite procedura di addebito diretto. Il Cliente autorizza HRS CONSULTING GROUP SRL con una relativa espressa autorizzazione a prelevare i corrispettivi dal conto corrente indicato (Autorizzazione di addebito / Mandato per addebito diretto SEPA). L'annuncio dell'addebito (informazione preliminare / "Prenotification") viene effettuato almeno 5 giorni lavorativi prima dell'addebito, di regola con l'emissione della fattura. L'addebito viene effettuato non prima di 5 giorni lavorativi dopo l'emissione della fattura. La fattura viene trasmessa al Cliente per e-mail ovvero caricata nel menu di configurazione del Cliente ovvero trasmessa nel diverso modo concordato e può essere da lì scaricata da quest'ultimo. Il Cliente deve provvedere a garantire copertura sufficiente sul conto corrente, affinché gli importi dovuti possano essere addebitati. L'importo addebitato può in casi particolari discostarsi dalla fatturazione singola comunicata nell'informazione preliminare, se a) il Mandato per addebito diretto SEPA è stato conferito per più rapporti contrattuali; b) per ogni rapporto contrattuale viene effettuata una fatturazione ed una informazione preliminare singola e c) per ogni fatturazione, ovvero per la somma delle singole fattazioni (somma totale), vale la stessa data di scadenza. Una autorizzazione di addebito per addebiti periodici rilasciata dal Cliente prima del 1 febbraio 2014 rimane valida anche dopo tale data e vale ai sensi dell'art. 7 Regolamento (EU) n. 260/2012 (Regolamento SEPA) quale consenso del Cliente ad effettuare gli addebiti per mezzo dell'addebito SEPA. Se il Cliente desidera ricevere la fattura per posta, HRS CONSULTING GROUP SRL ha il diritto di addebitargli un importo di 2,56 euro per ogni fattura.

**6.7**

In caso di variazione dei corrispettivi o di loro componenti (ad es. aumento dell'aliquota IVA) in un determinato momento all'interno del periodo di fatturazione, si effettuerà una fatturazione separata della prestazione dall'inizio del periodo di fatturazione fino alla data della modifica e dalla data della modifica fino alla fine del periodo di fatturazione.

**6.8**

Qualora il volume di trasferimento dati compreso nella tariffa venga superato per più di un mese, HRS CONSULTING GROUP SRL è autorizzata a modificare la tariffa del Cliente passandola a quella corrispondente al volume dati utilizzato. HRS CONSULTING GROUP SRL comunicherà in questo caso al Cliente il cambiamento apportato. A meno che il Cliente non si opponga entro un mese al cambio di tariffa, sarà tenuto da questo momento a versare i corrispettivi riportati per tale tariffa nel listino prezzi aggiornato. Gli importi versati dal Cliente in anticipo per la precedente tariffa saranno computati in acconto su quelli nuovi. In tutti i restanti casi HRS CONSULTING GROUP SRL metterà a disposizione volumi per trasferimento dati supplementari nell'ambito dell'efficienza tecnica del Centro di calcolo e in considerazione degli obblighi assunti verso gli altri Clienti per un corrispettivo aggiuntivo che si evince dal listino prezzi di volta in volta aggiornato.

**6.9**

Se il pagamento del corrispettivo avviene con addebito diretto, il Cliente autorizza HRS CONSULTING GROUP SRL a incassare i corrispettivi dovuti dal conto corrente dal medesimo indicato. In caso di addebito respinto per motivi imputabili al Cliente, HRS CONSULTING GROUP SRL conteggia una commissione per ogni addebito, salvo che il Cliente dimostri che non è stato arrecato alcun danno o un danno significativamente inferiore.

HRS CONSULTING GROUP SRL è autorizzata a eseguire l'attivazione di un dominio solo ad avvenuto pagamento dei corrispettivi concordati per la registrazione.

**6.10**

Il Cliente può compensare i crediti di HRS CONSULTING GROUP SRL solo con crediti non contestati o definitivamente accertati.

## 7. Esonero da responsabilità

HRS CONSULTING GROUP SRL difenderà il Cliente contro tutte le pretese derivanti da una violazione di diritti di proprietà industriale o di diritti d'autore da parte di HRS CONSULTING GROUP SRL nella Repubblica Italiana e si assumerà i costi posti giudizialmente a carico del Cliente nonché le somme dovute a titolo di risarcimento danni, se il Cliente ha informato tempestivamente e per iscritto HRS CONSULTING GROUP SRL di tali pretese e a HRS CONSULTING GROUP SRL rimangono impregiudicate tutte le misure di difesa tecniche e giuridiche e le trattative per giungere ad un accordo. Gli obblighi summenzionati di HRS CONSULTING GROUP SRL decadono qualora le pretese avanzate da terzi si basino sul fatto che l'hardware o i programmi sono stati modificati o utilizzati insieme ad un hardware o a programmi non forniti da HRS CONSULTING GROUP SRL.

## 8. Responsabilità

**8.1**
HRS CONSULTING GROUP SRL risponde dei danni esclusivamente se HRS CONSULTING GROUP SRL o uno dei suoi ausiliari ha violato un obbligo contrattuale essenziale (obbligo cardinale) in modo tale da compromettere lo scopo contrattuale o il danno è riconducibile a colpa grave o dolo di HRS CONSULTING GROUP SRL o di uno dei suoi ausiliari. Nel caso in cui la violazione di un obbligo contrattuale essenziale (obbligo cardinale) non sia riconducibile a dolo o colpa grave, la responsabilità di HRS CONSULTING GROUP SRL è limitata ai danni ragionevolmente prevedibili per HRS CONSULTING GROUP SRL all'atto della stipula del contratto.

**8.2**

Resta invariata la responsabilità di HRS CONSULTING GROUP SRL per qualità garantite, danni alle persone e quella derivante da norme imperative di legge.

**8.3**

Nell'ambito di applicazione del regolamento tedesco sulla tutela dei clienti nel settore delle telecomunicazioni (TKV) rimane in ogni caso impregiudicata la regolamentazione inerente alla responsabilità ai sensi del § 7, comma 2, di tale regolamento.

## 9. Presenza su internet, contenuti delle pagine internet

**9.1**

Il Cliente è tenuto a contrassegnare i contenuti presenti sulla sua pagina internet come contenuti propri indicando per esteso il proprio nominativo e indirizzo. Il Cliente viene informato inoltre del fatto che può sussistere un ulteriore obbligo legale di marcatura qualora sulle pagine internet siano offerti tali servizi o servizi mediatici. Il Cliente esonera HRS CONSULTING GROUP SRL da tutte le pretese derivanti dalla violazione degli obblighi summenzionati.

**9.2**

Attraverso la sua presenza in rete, i banner ivi visualizzati, la denominazione del suo indirizzo e-mail, il Cliente non deve violare le norme di legge, il buon costume e i diritti di terzi marchi (marchi, diritto al nome, diritto d'autore e alla privacy, ecc.). In particolar modo il Cliente si impegna a non offrire o consentire che vengano offerti contenuti pornografici e prestazioni a scopo di lucro aventi per oggetto contenuti pornografici e/o erotici (ad es. immagini di nudo, peep show, ecc.). Il Cliente non deve registrare la sua presenza in rete in motori di ricerca, qualora con l'utilizzo di parole chiave in fase di registrazione violi norme di legge, il buon costume e diritti di terzi. Per ogni caso di infrazione di uno dei summenzionati obblighi il Cliente è tenuto a corrispondere a HRS CONSULTING GROUP SRL, con esclusione dell'accettazione del vincolo della continuazione, il pagamento di una penale pari a 5.050,00 EUR (in lettere: cinquemila cinquanta euro).

**9.2.1 Prevenzione di frodi e riconoscimento**

All'atto della visita dei nostri siti viene verificato in automatico se vi siano ragioni per sospettare un uso distorto della nostra piattaforma di shopping on line, sia attraverso i dati dell'ordine (ad esempio, beni acquistati, nominativo, indirizzo di posta, indirizzo di posta elettronica, indirizzo di consegna, mezzo di pagamento e coordinate bancarie), sia attraverso l'impiego di cookies (ovvero piccoli file di testo localmente memorizzati nella cache del browser) ovvero di un visitatore ID che può contenere dati di controllo anonimo sul terminal che il Cliente usa (ad esempio, la risoluzione dello schermo ovvero la versione del sistema operativo) che ci consentono di riconoscere il Cliente con un certo grado di affidabilità una volta che il medesimo torna sulla nostra piattaforma web dal medesimo computer. Per tale controllo, abbiamo incaricato la società Informa Solutions GmbH, Rheinstraße 99, 76532 Baden – Baden, come incaricato di trattamento dati in outsourcing in conformità al § 11 della legge in materia di protezione dei dati (BDSG). Nel caso in cui emergano elementi tali da far sospettare frodi, un dipendente HRS CONSULTING GROUP SRL verificherà la valutazione e gli elementi sui quali si fonda. Nel caso in cui HRS CONSULTING GROUP SRL non dovesse autorizzare l’ordine del Cliente, quest’ultimo ne sarà informato. Dietro relativa richiesta, HRS CONSULTING GROUP SRL renderà altresì note le ragioni alla base della propria decisione.

**9.3**

HRS CONSULTING GROUP SRL non è tenuta a controllare che la presenza in rete del Cliente non infranga in alcun modo la legge. Nel caso in cui emergano infrazioni o contenuti non ammissibili ai sensi dell'articolo 9.2 o 10.6, HRS CONSULTING GROUP SRL è autorizzata a bloccare la tariffa. HRS CONSULTING GROUP SRL informerà immediatamente il Cliente di tale provvedimento.

**9.4**
HRS CONSULTING GROUP SRL non risponde per violazioni delle norme in tema di concorrenza, marchi, diritto d’autore e di proprietà intellettuale e nemmeno per altre violazioni di diritto commesse dal cliente durante l’utilizzo dei servizi di MyWebsite o di Webhosting. Questo vale in particolar modo anche per l’uso delle immagini messe a disposizione da parte di HRS CONSULTING GROUP SRL che il cliente può utilizzare nell’ambito di MyWebsite e di Webhosting. Restano impregiudicate le disposizioni di cui all’art. 7 e 8 di queste clausole generali.

**9.5**

Se HRS CONSULTING GROUP SRL mette a disposizione del cliente, nell’ambito del relativo contratto di MyWebsite, delle immagini, HRS CONSULTING GROUP SRL concede al cliente, nell’ambito di quel contratto e per la durata di quel contratto, un diritto di utilizzo in via non esclusiva. Il cliente è autorizzato ad utilizzare le immagini solo nell’ambito di quel contratto e sul sito creato per sé stesso con MyWebsite per il quale HRS CONSULTING GROUP SRL fornisce il servizio di hosting. In particolare, al cliente è fatto divieto di stamparle o comunque di riprodurle e diffonderle o di utilizzarle in qualsiasi modo al di fuori del sito creato dal cliente per sé stesso con MyWebsite per il quale HRS CONSULTING GROUP SRL fornisce il servizio di hosting.

**9.6**

5 immagini premium di alta qualità sono incluse in  MyWebsite Basic, Plus e Premium e sono selezionabili all’interno dei rispettivi pacchetti. Ulteriori immagini sono disponibili a pagamento.

## 10. Obblighi del Cliente

**10.1**
Il Cliente garantisce che i dati comunicati a HRS CONSULTING GROUP SRL sono corretti e completi e si impegna a comunicare immediatamente a HRS CONSULTING GROUP SRL di volta in volta qualsiasi cambiamento dei dati forniti e a confermare nuovamente l'esattezza dei dati aggiornati, dietro specifica richiesta di HRS CONSULTING GROUP SRL, entro 15 giorni dalla data di ricevimento di detta richiesta. Quanto detto si applica in particolare a:

*   nome e indirizzo postale del Cliente, nome, indirizzo postale, indirizzo e-mail e numero di telefono e telefax del referente tecnico per il dominio,
*   nome, indirizzo postale, indirizzo e-mail e numero di telefono e telefax del referente amministrativo per il dominio e
*   se il Cliente crea propri server dei nomi di dominio: anche l'indirizzo IP del server dei nomi primario e secondario compresi i nomi di tali server.

**10.2**

Il Cliente è tenuto a scaricare nelle sue caselle di posta elettronica i messaggi in arrivo ad intervalli di tempo regolari al massimo ogni quattro settimane. HRS CONSULTING GROUP SRL si riserva il diritto di rispedire al mittente i messaggi personali indirizzati al Cliente, se sono stati superati i limiti di capacità previsti nelle rispettive tariffe. Se il Cliente per un periodo di 2 mesi non dovesse spedire e-mail mediante la sua casella di posta o non dovesse scaricare e-mail dalla stessa, HRS CONSULTING GROUP SRL è autorizzata a disattivare tale casella di posta. Il Cliente può riattivare il relativo account e-mail.

**10.3**

Le caselle di posta possono essere utilizzate esclusivamente per il traffico di corrispondenza elettronica. In particolar modo è severamente vietato utilizzare le caselle di posta come spazio di memoria per altri file e dati.

**10.4**

Il Cliente si impegna a mantenere assolutamente segrete le password ottenute da HRS CONSULTING GROUP SRL per l'accesso ai servizi erogati nonché a informare tempestivamente il provider qualora venisse a conoscenza del fatto che la password è nota a soggetti terzi non autorizzati. Nel caso in cui per colpa del Cliente, soggetti terzi usufruiscano, abusando della password, delle prestazioni di HRS CONSULTING GROUP SRL, il Cliente risponderà per i costi dell'uso nonché a titolo di risarcimento danni nei confronti di HRS CONSULTING GROUP SRL. Il Cliente viene informato del suo obbligo di eseguire un backup dei dati al termine di ogni giorno feriale in cui sono state apportate delle modifiche alla banca dati da parte sua o dei suoi ausiliari o collaboratori, tenendo in considerazione che i dati archiviati sui server di HRS CONSULTING GROUP SRL non devono essere salvati in backup su tali server. Il Cliente è tenuto ad effettuare un backup completo dei dati, in particolar modo, prima di ogni avvio dei lavori di HRS CONSULTING GROUP SRL o prima dell'installazione dell'hardware o del software forniti. Il Cliente verifica inoltre scrupolosamente l'assenza di difetti e l'utilizzabilità di ogni programma nel caso concreto prima di avviare l'utilizzo operativo del programma. Ciò vale anche per programmi che il Cliente ottiene nell'ambito della garanzia e della manutenzione da parte di HRS CONSULTING GROUP SRL. Il Cliente viene esplicitamente informato che anche modifiche minime del software possono compromettere l'operatività dell'intero sistema.

**10.5**

Il Cliente si impegna a non inviare o consentire l'invio di e-mail contenenti messaggi pubblicitari senza un'autorizzazione esplicita del destinatario. Ciò vale in modo particolare nel caso in cui le e-mail in questione possano essere distribuite in massa con il medesimo contenuto (cosiddetto "spamming"). Nel caso in cui il Cliente violi l'obbligo summenzionato, HRS CONSULTING GROUP SRL sarà autorizzata a bloccare immediatamente la tariffa.

**10.6**

Il Cliente ha l'obbligo di realizzare le proprie pagine internet- oppure il proprio sito di e-commerce, qualora oggetto del contratto sia uno dei prodotti HRS CONSULTING GROUP SRL e-Commerce- in modo tale da evitare sovraccarichi del server, ad es. attraverso script CGI, che richiedono una capacità di calcolo elevata o una memoria di lavoro nettamente superiore alla media. HRS CONSULTING GROUP SRL ha la facoltà di precludere al Cliente o a terzi l'accesso alle pagine che non soddisfino i requisiti summenzionati. HRS CONSULTING GROUP SRL informerà il Cliente tempestivamente di tale provvedimento. Lo spazio web di un cliente deve essere utilizzato esclusivamente per il funzionamento di un sito web convenzionale. È vietato l'uso di spazio web per backup online, come una memoria di massa o per la fornitura di download di massa.

**10.7**

Il Cliente si impegna a non gestire nessuna chat sulle presenze archiviate presso HRS CONSULTING GROUP SRL, a meno che la tariffa del Cliente non includa la fornitura di una chat da parte di HRS CONSULTING GROUP SRL.

**10.8**

Il Cliente è obbligato, in caso di modifica di funzionalità, applicazioni, script e programmi ai sensi dell'articolo 2.9 delle presenti Condizioni Generali di Contratto a collaborare in misura ragionevole ed eventualmente ad apportare le dovute modifiche ai suoi prodotti HRS CONSULTING GROUP SRL. HRS CONSULTING GROUP SRL farà in modo di comunicare al Cliente quanto prima tali modifiche in maniera adeguata.

**10.9**

Il Cliente dovrebbe dotare la propria Homepage dei dati di identificazione.

**10.10**

Il Cliente è tenuto ad effettuare autonomamente e sotto la propria responsabilità adeguati backup dei dati di hosting a scadenze regolari.

**10.11**

Il Cliente è responsabile per i contenuti del suo dominio. Egli è pertanto tenuto a verificare che i dati rappresentati sulla sua pagina internet ovvero raggiungibili tramite la sua pagina internet non violino diritti di terzi. Il Cliente è pienamente responsabile del fatto che i dati inseriti ovvero salvati siano compatibili con le norme in tema di concorenza, marchi, diritto di autore e proprietà intellettuale. Inoltre, il Cliente si impegna a non salvare ovvero inserire in rete contenuti che:

a. contengano materiale pornografico o osceno;

b. esaltino la guerra, il terrore e altri atti di violenza;

c. siano idonei a danneggiare moralmente in maniera grave i bambini o i giovani;

d. rappresentino esseri umani in un modo che ferisce la dignità umana e/o riproducano un accadimento reale, senza che sussista un prevalente giustificato interesse a tale forma di riproduzione;

e. aizzino l'odio contro parti della popolazione o contro un determinato gruppo etnico, razziale, religioso o per la sua nazionalità, incitino ad atti di violenza ovvero di arbitrio contro di essi ovvero colpiscano la dignità di altri in modo tale che parti della popolazione od uno dei sopra indicati gruppi venga insultato, malevolmente disprezzato o denigrato;

f. rappresentino atti di violenza atroci o comunque disumani contro uomini o animali in una maniera tale da rappresentare una celebrazione o una banalizzazione di tali atti di violenza ovvero che rappresentino l'atrocità od il carattere disumano dell'evento in un modo lesivo per la dignità;

g. siano idonei a rinnegare, offendere, minacciare o calunniare altri;

h. le obbligazioni sopra indicate valgono a loro volta per i richiami inseriti nella pagina web del Cliente ("link ipertestuali") a contenuti di terzi.

**10.12**

Nel caso di ordine o utilizzo di certificati SSL,  HRS CONSULTING GROUP SRL agisce esclusivamente da intermediario tra il cliente e l'emittente del certificato. HRS CONSULTING GROUP SRL non ha alcun influsso sull'emissione dei certificati e non può garantire che questi vengano assegnati o siano permanenti. Laddove i certificati sono oggetto di contratto, vengono applicati i termini e le condizioni di Symantec: [https://www.digicert.com/legal-repository/Subscriber-Agreement-IT.pdf](https://www.digicert.com/legal-repository/Subscriber-Agreement-IT.pdf)

Nel caso di un pacchetto con certificati SSL illimitati, il cliente riceve un certificato SSL Wildcard per ogni dominio incluso nel suo contratto con HRS CONSULTING GROUP SRL. Se il cliente stipula un nuovo contratto HRS CONSULTING GROUP SRL  che include un dominio, gli verrà assegnato un ulteriore certificato SSL Wildcard.

Alla disdetta del pacchetto SSL illimitati, le certificazioni SSL saranno automaticamente cancellate. Passando da SSL Starter, SSL Starter Wildcard, SSL Business, SSL Business Wildcard e SSL Premium ad SSL Flat, il pacchetto acquistato in precedenza sarà automaticamente disdetto e il cliente non riceverà alcun rimborso per il periodo rimanente di contratto.

## 11. Privacy

Controlla la nostra [informativa sulla privacy](https://www.HRS CONSULTING GROUP SRL.it/terms-gtc/terms-privacy/)

## 12. Informativa sul diritto di recesso

Nel caso in cui il Cliente sia un consumatore e il contratto sia stato sottoscritto utilizzando esclusivamente mezzi di comunicazione a distanza (negozio a distanza), al Cliente spetta il diritto di recesso previsto per legge descritto di seguito:

**Informativa sul recesso**

**Diritto di recesso**

Avete la facoltà di recedere dal contratto entro 14 giorni in forma scritta (ad es. lettera, fax, e-mail) senza doverne specificare il motivo. Il termine inizia a decorrere dal ricevimento della presente informativa in forma scritta, ma non prima della stipula del contratto e neanche precedentemente all'adempimento dei nostri obblighi di informazione ai sensi dell'articolo 246 § 2 unitamente al § 1 comma 1 e 2 della Legge d'Introduzione al Codice Civile tedesco (EGBGB) nonché ai nostri obblighi ai sensi del paragrafo § 312g comma 1 periodo 1 del Codice Civile tedesco (BGB) unitamente all'articolo 246 § 3 dell'EGBGB. Perché il termine sia rispettato è sufficiente il tempestivo invio del recesso. La comunicazione di recesso in forma scritta deve essere indirizzata a: HRS CONSULTING GROUP SRL Internet SE, Elgendorfer Str. 57, 56410 Montabaur. A tale fine può utilizzare il modulo di recesso allegato ma non è obbligatorio.

**Conseguenze del recesso**

Nel caso di un recesso efficace, le prestazioni già ricevute da entrambe le parti devono essere restituite e gli eventuali godimenti che ne derivino (ad es. interessi) devono essere resi. Nel caso in cui non Vi sia possibile renderci, del tutto o in parte, la prestazione ricevuta e i godimenti (ad es. vantaggi d'uso) o nel caso in cui ciò possa avvenire solo in uno stato peggiore, sarete tenuti a rimborsare un importo proporzionale al servizio usufruito fino al momento della comunicazione di recesso, rispetto al valore della intera prestazione contrattuale. Ciò può comportare che dobbiate comunque adempiere agli obblighi contrattuali di pagamento per il periodo fino al recesso. Gli obblighi relativi alla restituzione dei pagamenti dovranno essere adempiuti entro 14 giorni. Il termine decorre per Voi a partire dall'invio della Vostra dichiarazione di recesso, per HRS CONSULTING GROUP SRL invece dal momento della ricezione della dichiarazione.

**Avvertenze particolari**

Il Vostro diritto di recesso è escluso, nel caso in cui il contratto sia stato adempiuto completamente da HRS CONSULTING GROUP SRL su Vostra espressa richiesta, prima che il recesso sia stato da Voi esercitato.

**Fine dell'informativa sul recesso**

## 13. Foro competente, diritto applicabile, risoluzione alternativa delle controversie

Se il Cliente è un imprenditore commerciale, una persona giuridica di diritto pubblico o un patrimonio separato di diritto pubblico e se non ha alcun foro generale nel territorio dello Stato tedesco, foro competente in via esclusiva per le eventuali controversie derivanti dal presente rapporto contrattuale è Karlsruhe. HRS CONSULTING GROUP SRL ha altresì facoltà di convenire il Cliente davanti al foro generale del medesimo. I contratti stipulati da HRS CONSULTING GROUP SRL sulla base dei Termini e Condizioni ivi descritti e tutte le pretese da questi derivanti, di qualsivoglia natura, sono regolati dal diritto della Germania con l'esclusione delle disposizioni della Convenzione di Vienna sui contratti internazionali di vendita di beni mobili (CISG).

Non partecipiamo a un sistema di risoluzione alternativa delle controversie. È possibile contattare il nostro servizio clienti. Il link alla piattaforma UE per la risoluzione delle controversie online può essere raggiunta qui: [http://ec.europa.eu/consumers/odr/](http://ec.europa.eu/consumers/odr/).